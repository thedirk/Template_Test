འདོད་རྔམ་ཅན་གྱི་ཙི་ཙི།
ཉི་མ་གཅིག་ཡོད་བ། ཙི་ཙི་ཡིས་ག་རེ།  བག་ལེབ་ཆེན་པོ་ཞིག་རྙེད་རེད་ད་ར། ཨ་ནི་ཁོང་རང་གི་ལབ་རེད།  ངས་བག་ལེབ་འདི་ངའི་ནང་ལ་འཁྱེར་འགྲོ་ཡི་ཡིན།
ཨ་ནི་ཁོས་ཡོད་བ།  བག་ལེབ་འདི་ཡི་རྒྱབ་ལོག་ནས་འབུད་རྒྱག་བཏང་རེད་ད་ར།  ཡིན་ན་ཡང་བག་ལེབ་འདི་ཡོད་བ།  འགུལ་སྐྱོད་ཐེབས་ཡོད་མ་རེད།
ཡང་ཁོས་ཡོད་བ།  ག་རེ་བག་ལེབ་འདི་ཡི་མདུན་ནས་འབུད་རྒྱག་བཏང་རེད་ད་ར།  ཡིན་ན་ཡང་རང་འཇགས་རེད།  འགུལ་སྐྱོད་ཐེབས་ཐུབ་ཡོད་མ་རེད།
ཡང་ཁོས་གཡས་ཕྱོགས་ནས་བག་ལེབ་འདི་འབུད་རྒྱག་བཏང་རེད།  རང་འཇགས་བག་ལེབ་འདི་འགུལ་སྐྱོད་ཐེབས་ཡོད་མ་རེད།
ཨ་ནི་ཁོས་བག་ལེབ་ཀྱི་གཡས་གཡོན་ལ་ཏོག་ཙམ་རྒྱུག་ནས།  གཡོན་ཕྱོགས་ནས་འབུད་རྒྱག་བཏང་རེད།  ད་དུང་རང་འཇགས་འགུལ་སྐྱོད་ཐེབས་ཡོད་མ་རེད།
ཨོ། ད་ངས་བག་ལེབ་འདི་ལ་སྐུད་པ་གཅིག་སྡམ་ནས་ཡོད་བ།  ཨ་ནི་ངའི་ནང་ལ་འཐེན་འགྲོ་ཡི་ཡིན། ཨ་ནི་དང་པོ་ཙི་ཙི་ནང་ལ་རྒྱུག་འགྲོ་ནས་ཡོད་བ།  སྐུད་པ་གཅིག་འཁྱེར་ཡོང་བ་རེད་ད་ར།  ཡིན་ན་ཡང་སྐུད་པ་དེ་དཔེ་ཐུང་དྲགས་ཡོད་རེད།
ཨ་ནི་ཙི་ཙི་ཁོ་རང་གིས་ཡོད་བ།  རང་འཇགས་ནང་ལ་འགྲོ་ནས།  ག་རེ་སྐུད་པ་རིང་པོ་ཞིག་འཁྱེར་ནས་ཡོང་བ་རེད།   ཨ་ནི་ཁོས་བག་ལེབ་ལ་སྐུད་པ་རིང་པོ་འདི་སྡམ་ནས་ཡོད་བ།  ཨ་ནི་ཁོས་གཅིག་འཐེན། ཡང་གཅིག་འཐེན།  ཡིན་ན་ཡང་བག་ལེབ་འགུལ་སྐྱོད་ཐེབས་ཀྱི་ཡོད་མ་རེད།
ཨ་ནི་ག་རེ།  ཙི་ཙི་མར་བསྡད་ནས་ཡོད་བ་བག་ལེབ་ཏོག་ཙམ་ཟས་རེད་ད་ར།   ཁོས་དཔེ་ཞིམ་པོ་འདུག་བསམ་ནས་ཡོད་བ།  ཏོག་ཙམ་ཟས།  ཡང་ཏོག་ཙམ་ཟས།  ཡང་བསྐྱར་ཏོག་ཙམ་ཟས།  ཨ་ནི་བག་ལེབ་འདི་ཡོད་བ་ཆུང་རུ་ཆུང་རུ་འགྲོ་ཡི་ཡོད་རེད།
ཨ་ནི་ཙི་ཙི་འདི་ཡི་ཡོད་བ།  བག་ལེབ་དེ་ག་རེ་སྒྲེ་ལོག་རྒྱག་གིན་རྒྱག་གིན་འབུད་རྒྱག་བཏང་ནས་ཁོ་རང་ཁོ་རང་ཙི་ཙིའི་ནང་ལ་བསླེབས་རེད་ད་ར།  ཙི་ཙི་ཁོ་རང་ཡོད་བ་དཔེ་དགའ་བོ་བྱུང་རེད་ད་ར།    ཡིན་ན་ཡང་ཁོས་བག་ལེབ་དཔེ་མང་པོ་ཟ་ཙང་ཡོད་བ།  ཁོའི་གྲོད་པ་ཡོད་བ་དཔེ་ཆེན་པོ་ཆགས་རེད།
ཨ་ནི་རྗེས་ལ་ཡོད་བ།  ཙི་ཙི་ཡིས་ཁོ་རང་ཁོ་རང་འབུད་རྒྱག་བཏང་རེད་ད་ར།  ཡིན་ནའང་ཁོང་རང་ནང་ནང་ལོག་ལ་སླེབས་ཐུབ་ཡོད་མ་རེད།
ཏག་ཏག་རྗེས་ལ་ཙི་ཙི་ཡོད་བ།  ག་རེ་ནང་གི་ཕྱི་ལོག  སྒོ་འགྲམ་ལ་བསྡད་ནས་ཡོད་བ།  ཁོང་རང་གི་གྲོད་པ་ལ་བཟུང་ནས་དཀའ་ལས་ཁ་ནས་བསྡད།  ཨ་ནི་ཁོང་རང་གི་ལབ་རེད།  ངས་བག་ལེབ་དེ་འདྲ་མང་པོ་མ་ཟ་ན་ཏག་ཏག་ཡིན།  ངས་མི་གཞན་དང་མཉམ་དུ་ཟ་ན་ཏག་ཏག་ཡིན། འདི་འདྲས་ལབ་རེད།